# Magie livello 1

#### Sortilegio
|                 |                                          |
| --------------- | ---------------------------------------- |
| Libro           | Manuale del giocatore                    |
| Livello         | 1                                        |
| Scuola          | Ammaliamento                             |
| Tempo di lancio | 1 azione bonus                           |
| Gittata         | 27 m                                     |
| Componenti      | V,S,M (occhio pietrificato di un girino) |
| Durata          | **Concentrazione**, fino a 1 ora         |
| Classe          | Warlock                                  |
| Danno           | 1d6 danni necrotici extra ad attacco     |

**Descrizione** 
L'incantatore scaglia una maledizione su una creatura entro gittata e che egli sia in grado di vedere.
Finché l'incantesimo non termina, l'incantatore infligge **1d6** danni necrotici extra al bersaglio ogni volta che lo colpisce con un attacco. Inoltre, quando l'incantatore lancia l'incantesimo, sceglie una caratteristica. Il bersaglio subisce svantaggio alle prove di caratteristica effettuate con la caratteristica scelta.
Se il bersaglio scende a 0 punti ferita prima che questo incantesimo termini, l'incantatore può usare un'azione bonus in un suo turno successivo per maledire una nuova creatura.
Un incantesimo rimuovi maledizione lanciato sul bersaglio termina questo incantesimo prematuramente.  

**Ai Livelli Superiori**  
Quando l'incantatore lancia questo incantesimo usando uno slot incantesimo di 3° o 4° livello, può mantenere la concentrazione sull'incantesimo fino a un massimo di 8 ore. Quando usa uno slot incantesimo di 5° livello o superiore, può mantenere la concentrazione sull'incantesimo fino a un massimo di 24 ore.
#### Dardo Stregato
|                 |                                                                                      |
| --------------- | ------------------------------------------------------------------------------------ |
| Libro           | Manuale del giocatore                                                                |
| Livello         | 1                                                                                    |
| Scuola          | Invocazione                                                                          |
| Tempo di lancio | 1 azione                                                                             |
| Gittata         | 9 m                                                                                  |
| Componenti      | V,S,M (un rametto di un albero colpito da un fulmine)                                |
| Durata          | **Concentrazione**, fino a 1 minuto                                                  |
| Classe          | Guerriero (cavaliere mistico), Ladro (mistificatore arcano), Mago, Stregone, Warlock |
| Danno           | 1d12 danni da fulmine                                                                |

**Descrizione**  
Un raggio di energia azzurra crepitante sfreccia verso una creatura entro gittata, formando una scarica di fulmini prolungata che corre dall'incantatore al bersaglio.
L'incantatore effettua un attacco a distanza con questo incantesimo contro quella creatura.
Se colpisce, il bersaglio subisce 1d12 danni da fulmine, e l'incantatore, durante ogni proprio turno per la durata dell'incantesimo, può usare la propria azione per infliggere automaticamente 1d12 danni da fulmine al bersaglio.
L'incantesimo termina se l'incantatore usa la propria azione per fare qualsiasi altra cosa. L'incantesimo termina inoltre se il bersaglio si porta al di fuori dalla gittata o se beneficia di copertura totale nei confronti dell'incantatore.  

**Ai Livelli Superiori**  
Quando l'incantatore lancia questo incantesimo usando uno slot incantesimo di 2° livello o superiore, i danni iniziali aumentano di 1d12 per ogni slot di livello superiore al 1°.

#### Intimorire infernale
|                 |                                                                                                                                  |
| --------------- | -------------------------------------------------------------------------------------------------------------------------------- |
| Libro           | Manuale del giocatore                                                                                                            |
| Livello         | 1                                                                                                                                |
| Scuola          | Invocazione                                                                                                                      |
| Tempo di lancio | 1 reazione, che l'incantatore può effettuare quando subisce danni da una creatura entro 18 metri che egli sia in grado di vedere |
| Gittata         | 18 m                                                                                                                             |
| Componenti      | V,S                                                                                                                              |
| Durata          | Istantanea                                                                                                                       |
| Classe          | Warlock                                                                                                                          |
| Sottoclasse     | Paladino (Apostata)                                                                                                              |
| Danno           | 2d10 danni da fuoco                                                                                                              |

**Descrizione**  
L'incantatore punta l'indice contro la creatura che gli ha inferto danni e quella creatura è momentaneamente avviluppata da una cortina di fiamme infernali.
La creatura deve effettuare un tiro salvezza su **Destrezza**. Se lo fallisce, subisce **2d10** danni da **fuoco**, mentre se lo supera, subisce soltanto la metà di quei danni.  

**Ai livelli superiori**  
Quando l'incantatore lancia questo incantesimo usando uno slot incantesimo di 2° livello o superiore, i danni aumentano di 1d10 per ogni slot di livello superiore al 1°.

#### Comando
|                 |                                                                                                                                              |
| --------------- | -------------------------------------------------------------------------------------------------------------------------------------------- |
| Libro           | Manuale del giocatore                                                                                                                        |
| Livello         | 1                                                                                                                                            |
| Scuola          | Ammaliamento                                                                                                                                 |
| Tempo di lancio | 1 azione                                                                                                                                     |
| Gittata         | 18 m                                                                                                                                         |
| Componenti      | V                                                                                                                                           |
| Durata          | 1 round                                                                                                                                      |
| Classe          | Chierico, Paladino                                                                                                                           |
| Sottoclasse     | bardo(Glamour), Chierico(Conoscenza), Chierico(Order) Paladino (Conquista), Paladino  (Corona), Stregone (Anima Divina), Warlock (L'Immondo) |
| Danno           | _controlla_ la creatura                                                                                                                      |

**Descrizione**  
L'incantatore rivolge un comando di una parola a una creatura entro gittata e che egli sia in grado di vedere.
Il bersaglio deve superare un tiro salvezza su Saggezza altrimenti obbedirà al comando nel proprio turno successivo.
L'incantesimo non ha effetto se il bersaglio è un non morto, se non capisce il linguaggio dell'incantatore o se il comando di quest'ultimo si rivela dannoso in modo diretto.
Di seguito sono descritti alcuni tipici comandi assieme ai loro effetti. L'incantatore può impartire un comando diverso da quelli descritti di seguito.	In quel caso è il DM a determinare come si comporta il bersaglio. Se il bersaglio non può eseguire il comando, l'incantesimo termina.
Avvicinati. Il bersaglio si muove verso l'incantatore seguendo il percorso più breve e diretto, terminando il suo turno se giunge entro 1,5 metri da lui.
Fermo. Il bersaglio non si muove e non effettua azioni. Una creatura volante rimane in aria, se è in grado di farlo. Se deve muoversi per rimanere in aria, vola della distanza minima richiesta per rimanere in aria.
Fuggi. Il bersaglio usa il suo turno per allontanarsi dall'incantatore nel modo più rapido possibile.
Lascia. Il bersaglio lascia cadere ciò che stava impugnando, poi termina il suo turno.
Supplica. Il bersaglio cade a terra prono e termina il suo turno.  

**Ai Livelli Superiori**  
Quando l'incantatore lancia questo incantesimo usando uno slot incantesimo di 2° livello o superiore, può influenzare una creatura aggiuntiva per ogni slot di livello superiore al 1°.
Le creature devono trovarsi a non più di 9 metri l'una dall'altra quando l'incantatore le bersaglia.

#### Trova Famiglio
|                 |                                                                                                                                              |
| --------------- | -------------------------------------------------------------------------------------------------------------------------------------------- |
| Libro           | Manuale del giocatore                                                                                                                        |
| Livello         | 1                                                                                                                                            |
| Scuola          | Evocazione                                                                                                                                   |
| Tempo di lancio | 1 ora                                                                                                                                        |
| Rituale         | SI                                                                                                                                           |
| Gittata         | 3 m                                                                                                                                          |
| Componenti      | V, S, M (carbone, incenso ed erbe del valore di 10 mo da brucuare in un braciere di ottone)                                                  |
| Durata          | istantanea                                                                                                                                   |
| Classe          | Guerriero (Cavaliere mistico),  Ladro (Mistificatore Arcano), Mago                                                                           |
| Danno           |evoca un famiglio                                                                                                                     |

**Descrizione**  
L'incantatore ottiene il servizio di un famiglio, uno spirito che assume una forma animale a scelta dell'incantatore: cavalluccio marino, corvo, faina, falco, gatto, granchio, gufo, lucertola, pesce (quipper), piovra, pipistrello, ragno, rana (rospo), serpente velenoso, topo. Il famiglio compare in uno spazio libero entro gittata e possiede le statistiche della forma scelta, anche se si tratta di un celestiale, un folletto o un immondo (a scelta dell'incantatore) anziché di una bestia.
Il famiglio agisce in modo indipendente dall'incantatore, ma obbedisce sempre ai suoi comandi. In combattimento tira per la propria iniziativa e agisce nel proprio turno. Un famiglio non può attaccare ma può effettuare altre azioni normalmente.
Quando il famiglio scende a 0 punti ferita, scompare e non lascia dietro di sé alcuna forma fisica. Ricompare dopo che l'incantatore ha lanciato di nuovo questo incantesimo.
Finché il famiglio si trova entro 30 metri dall'incantatore, quest'ultimo può comunicare con lui telepaticamente. Inoltre, con un'azione, l'incantatore può vedere attraverso gli occhi del famiglio e sentire ciò che esso sente fino all'inizio del proprio turno successivo, beneficiando degli eventuali sensi speciali posseduti dal famiglio. Durante questo periodo, l'incantatore è sordo e cieco ai fini dei propri sensi.
Con un'azione, l'incantatore può temporaneamente congedare il suo famiglio, che scompare in una sacca dimensionale dove attende di essere richiamato. In alternativa, l'incantatore può congedarlo per sempre. Con un'azione, finché il famiglio è congedato temporaneamente, l'incantatore può farlo ricomparire in uno spazio libero entro 9 metri da lui.
Un incantatore non può avere più di un famiglio alla volta. Se lancia questo incantesimo quando già possiede un famiglio, impartisce a quel famiglio una nuova forma, scelta dalla lista soprastante. Il famiglio si trasforma nella creatura scelta.
Infine, quando l'incantatore lancia un incantesimo con gittata a contatto, il famiglio può trasmettere l'incantesimo come se fosse stato lui a lanciarlo. Il famiglio deve trovarsi entro 30 metri dall'incantatore e deve usare la sua reazione per trasmettere l'incantesimo quando l'incantatore lo lancia. Se l'incantesimo richiede un tiro per colpire, l'incantatore usa il suo modificatore di attacco per quel tiro.